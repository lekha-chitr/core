
I always believe that in India’s development journey, our neighbours play a vital role: PM Modi
Both India and Bangladesh are marching on the path of development: PM Modi
Petrapole a milestone step between India & Bangladesh, it will enhance bilateral trade, add to economic prosperity: PM
50% of trade between India & Bangladesh is via Petrapole-Benapole route. It is the largest land port of Asia: PM Modi
Petrapole ICP will ensure smooth cross-border movement of persons, cargo and transport, security, immigration & customs: PM
Economic development & connectivity are interlinked. Petrapole will deepen our economies as well as people to people ties: PM Modi

Your Excellency, Sheikh Hasina, Prime Minister of Bangladesh,
Hon’ble Mamata Banerjee, Chief Minister of West Bengal,
बांगलादेश ओ पोश्चिम बंगेर भाई बोनेदर आमार नोमोश्कार
आज थेके आमादेर दुई देशेर मोध्ये आदानप्रदान आरो शोहोज हबे, आमरा आरो काछाकाछि एलाम
एई शुभो ओबोशोरे, शोकोलके जानाई ओभिनोंदोंन
क्योकि यह ईद का महीना है इसलिए सबसे पहले बांग्लादेश में रहने वाले सभी भाइयों और बहनों को मेरी और समस्त भारत की ओर से ईद-उल-फ़ित्र की शुभकामनाएं
यह मेरे लिए, और सभी भारतवासियों के लिए, यह एक अत्यंत पीढ़ा की बात है कि रमजान के पावन महीने में ढाका और किशोरगंज में दर्दनाक आतंकवादी हमला हुआ।
इन आतंकवादी हमलों की हम घोर निंदा करते हैं।
पूरे भारत की प्रार्थनाएं और संवेदनाएं इन हमलों में हताहत हुए निर्दोष लोगों के साथ हैं।

Excellency,
इस परीक्षा की घड़ी में पूरा भारत आपके साथ खड़ा है।
इस कठिन परिस्थिति में प्रधान मंत्री शेख हसीना जी के सुदृढ़ नेतृत्व का मैं अभिनंदन करता हूं। आपका नेतृत्व पूरे क्षेत्र के लिए एक मिसाल है।
आतंकवाद के खिलाफ अपनी इस लड़ाई में आप अपने आपको अकेला न समझे। भारत का पूर्ण समर्थन आपके साथ है।
मैं प्रधान मंत्री शेख हसीना को यह भी आश्वासन देता हूं कि आतंकवाद से आपकी इस लड़ाई में भारत आपकी हर संभव सहायता के लिए तैयार है।
Excellency,
हम, आज एक ऐसे मोड़ पर हैं जहां पर न केवल हमारी चुनौतियां एक समान है, बल्कि हमारे विकास के पथ भी जुड़ें हैं।
मेरा हमेशा से मानना रहा है कि भारत का विकास हमारे सभी पड़ोसी देशों के विकास के साथ जुड़ा हुआ है।
भारत और बांग्लादेश, दोनों न केवल विकास की राह पर चल रहे हैं। बल्कि इस यात्रा में हम साथ साथ चल रहे हैं।
इसी कारण आज पेट्रापोल-बेनापोल का दोनों देशों के जन-सामान्य के लिए समर्पित करने का यह event एक बहुत ही महत्वपूर्ण milestone है।
यह न केवल bilateral trade के विकास के लिए महत्वपूर्ण है बल्कि दोनों देशों की आर्थिक समृद्धी का एक अहम द्वार है।
इसका महत्व एक बात से स्पष्ट है, कि आज दोनों देशों के बीच के कुल व्यापार का 50% trade पेट्रापोल-बेनापोल से होकर गुजरता है। 2015-16 में 15 हजार करोड़ से अधिक का trade पेट्रापोल-बेनापोल से होकर गुजरा है।
हर वर्ष लगभग 15 लाख लोग और डेढ़ लाख trucks यहां से गुज़रते हैं।
पूरे दक्षिण एशिया का यह सबसे बड़ा Land Port है।
पहले पेट्रापोल में सिर्फ़ 15 एकड़ का Land Customs Station था, जिसमें सीमित सुविधाएं उपलब्ध थीं।
मुझे प्रसन्नता है कि लगभग 142 करोड़ की लागत से 100 एकड़ के क्षेत्र में यह Integrated Check Post बन कर तैयार हुआ है, जिससे passengers, cargo और transport के लिए एकीकृत रूप से security, immigration, customs आदि की सुविधाएं उपलब्ध कराई जा सकेंगी।
इससे पहले हम अगरतला में Integrated Check Post बनाने का काम पूरा कर चुके हैं। और आने वाले समय में भारत बांग्लादेश सीमा पर ऐसे 8 और Integrated Check Post बनाने का काम भी पूरा करेंगे।
Excellency,
मेरा यह मानना है कि आर्थिक विकास तथा connectivity एक दूसरे से जुड़े हुए हैं।
पेट्रापोल-बेनापोल का अधिक से अधिक प्रयोग न केवल हमारी अर्थव्यवस्थाओं को घनिष्ठ रुप से जोड़ेगा, बल्कि हमारे people to people ties को भी और सुदृढ़ बनायेगा।
मेरा यह विश्वास है कि यह हमारे सांझे विकास तथा समृद्धी का प्रमुख मार्ग बनेगा।
इस ऐतिहासिक अवसर पर मुख्य मंत्री ममता बनर्जी की उपस्थिति के लिए मैं उनका हार्दिक आभार प्रकट करता हूं। साथ ही साथ भारत-बांग्लादेश के संबंधों में उनकी अहम भूमिका का भी अभिनंदन करता हूं।
अंत में मैं एक बार फिर प्रधान मंत्री शेख हसीना जी के नेतृत्व का, इस event पर उनकी उपस्थिति का और भारत-बांग्लादेश संबंधों के विकास में उनकी प्रमुख भूमिका का अभिनंदन करता हूं।
मुझे विश्वास है कि हम दोनों देशों के बीच आर्थिक विकास और development के रिश्ते हम दोनों देशों की जनता के लिए अत्यंत लाभकारी होंगे और पेट्रापोल-बेनापोल इन संबंधों के विकास में एक अहम driver रहेगा।
धन्यवाद। 






